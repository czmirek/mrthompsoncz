---
draft: false
title: Abstrakce
weight: 140
---

## Abstraktní myšlení v běžném životě

V normální, neajťácké lidské řeči používáme pojem **abstraktní myšlení**. Znamená to, že chápete význam slova "ovoce" které neoznačuje pouze jednu konkrétní věc (jako např. slovo "Eiffelova věž") ale zahrnuje spoustu dalších věcí - jablka, hrušky, švestky, atd.

O ovoci v běžném životě nikdy nemluvíte takhle divně (a průměrný ajťák také ne) protože to považujete za automatickou, běžnou věc, které všichni rozumí.

V abstraktním myšlení se můžeme pohybovat na několika úrovních, což je zcela normální. Tak normální, že nad tím vůbec nepřemýšlíme. Slovo "živočich" je abstrakcí pro slovo "obratlovec" které je abstrakcí pro termín "savec" které je abstrakcí pro slovo "člověk" a tak dále.

## Abstrakce v IT

Z pohledu IT můžeme říct, že "ovoce" je **abstrakcí** jablek, hrušek atd. Není za tím opravdu žádná věda.

Proč se o tom tedy vlastně zmiňuji?

**V IT se pohybujete prakticky nonstop v abstraktním myšlení.** Musítě rozumět různým konceptům, vztahům a abstrakcím.

## Příklad s ovocem

Rozdíl mezi běžným "abstraktním myšlením" a "abstrakcí v IT" spočívá v tom, že v běžném životě se nestaráme zas tak často o to, jak moc jsme v našem abstraktním myšlení přesní.

Když chci nakoupit ovoce tak:

- nepotřebuji seznam veškerého ovoce na světě, které existuje
- neřeším encyklopedickou definici ovoce a jak na něj pasuje encyklopedická definice jablka

Svět se nezhroutí, pokud si místo jablek koupíte meloun, který se ale normálně klasifikuje jako zelenina. Proč by se hroutil?

**V IT se vám ale reálně věci hroutí a nefungují** pokud nemáte **PŘESNĚ** podchycené abstraktní vztahy mezi různými koncepty.



