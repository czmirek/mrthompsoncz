---
draft: false
title: Proč začít v IT
weight: 1
params:
  chapter: 1
---

## ✅ IT se lze začít učit „odprostřed“

IT obor má jedno úžasné specifikum – můžeš se ho začít učit „odprostřed“ a být okamžitě produktivní.

To ve většině jiných oborů není možné. Nemůžeš například čekat úspěšnou budoucnost, pokud se chceš stát chirurgem aniž bys prošel několika lety studia vysokoškolské medicíny a bůhví kolik let ještě při studia specializace na chirurga. Moc rád srovnávám medicínu s IT protože spousta konceptů funguje v obou oborech úplně opačně.

<div class="note1">

**Kdyby studium medicíny bylo jako studium IT**:

- otevřeš si youtube.com a zadáš „jak chirurgicky vyměnit kyčelní kloub“
- nehledíš vůbec na kvalitu výsledků (protože jich je v této vymyšlené realitě fakt hrozně moc a spoustu v celkem vysoké kvalitě) a klikneš na první video
- návod začíná instrukcí „potřebuješ profesionální chirurgickou ordanici“ která je na internetu úplně zdarma ke stáhnutí (dokonce několik konkurujících si variant)
- *PUF* najednou máš k dispozici celou profesionálně vybavenou chirurgii i s pacientem který je již v anestezii s profesionálním anesteziologem, sestřičkami atd.
- Instrukce pokračují „proveďte řez…“ ajaj, říznul jsi moc hluboko a vedle, přeťal tepnu a všude teče krev. Nevadí. Zmáčkneš magické tlačítko *Zpět* a *puf* vše je zase jako na začátku před řezem a zkoušíš to znovu.

</div>

Většina oborů má celkem jasně vymezený začátek, od kterého je nutné začít nebo základy, kterými začíná každá učebnice. V lékařství je to anatomie. Ve stavebním inženýrství jsou to materiály, fyzika a podobně.

V IT není jednoduché říct, kde nějaké základy začínají. Počítače běží na elektřině, měli bychom se tedy začít učit elektrotechniku? To sotva, většina „profesionálních ajťáků“ v životě nedržela pájku v ruce a rovnice pro výpočet proudu, napětí a odporu viděli naposledy na fyzice na základní škole.

Měli bychom se tedy začít učit základy počítačových věd, což je běžný přístup na vysokých školách? To určitě není potřeba, protože spoustu těchto základů se lze naučit za pochodu.

Většina začátečníků v IT umí už nějakým základním způsobem počítač používat. Otevřu si prohlížeč, podívám se na zprávy, zapnu si nějakou hru. Pokud chci studovat IT, mohu se rovnou prakticky učit, jak něco reálného vytvořit! Ať už mobilní aplikaci, nějaký web nebo klidně i počítačovou hru. A nepotřebuji k tomu znát žádné učebnicové základy, jak počítače pracují.

## ✅ Praktické věci můžeš tvořit hned teď 

Tento návod má za cíl být spíš referenčním materiálem pro studium a pokud chceš rovnou něco tvořit, je lepší pokud rovnou začneš Googlit „návod jak udělat svůj vlastní web“ nebo „jak udělat svoji vlastní mobilní aplikaci“, těchto návodů je na internetu obrovské množství. K tomuto návodu se můžeš kdykoliv vrátit doplnit si znalosti.

Velmi silně to doporučuji. IT je hlavně o tvé vlastní praxi kterou je nejlepší začít co nejdřív. Tento návod ti pomůže pochopit spoustu teorie, nejsou zde ale žádná „cvičení“ protože to by bylo úplně zbytečné, lepší je kombinovat studium tohoto mého návodu s nějakým praktickým návodem z youtube jak rovnou něco reálného a užitečného vytvořit. 

## ✅ Stačí ti počítač, vše ostatní je úplně zdarma

Abys mohl začít něco tvořit, musíš si vybrat nějaký programovací jazyk, stáhnout nějaký kompilátor, editor nebo IDE (co to všechno je a jak si vybrat o tom všem budu mluvit později), případně ještě nějaké nástroje/knihovny a můžeš začít tvořit. 

**To vše úplně zdarma!**

**V IT oboru si jednotlivé technologie/programovací jazyky navzájem konkurují.** Čím víc profesionálů používá jednu konkrétní technologii, tím větší šance je, že se někdo s touto technologií stane úspěšný a začne využívat sofistikovanější (a hlavně placené) služby autora této technologie (C# -> Microsoft, Android/Kotlin/Dart -> Google, atd…).

<div class="note1">

**V IT je toto naprostý standard** – software který je určený pro vývoj dalšího softwaru je ten nejsložitější, nekomplexnější a nejdéle vyráběný software na světě, který je považován za vrchol toho, co IT obor vytváří. Přesto je tento software k dispozici komukoliv úplně zdarma! To je obrovský rozdíl proti jiným oborům, kde většinou „aktuálně to nejlepší“ znamená „to nejdražší/nejtěžší/prakticky nedosažitelné k použití„.

Součástí tohoto návodu bude rozuzlování, v čem se jednotlivé technologie liší, na co se které víc hodí a podobně.
</div>

## ✅ Je to skvělý pocit když ti konečně něco začne fungovat 

Jakmile si začneš zkoušet psát první prográmky (což je něco s čím můžeš začít hned teď) tak budeš prožívat spoustu frustrace a utrpení.

Jenže pak něco uděláš, spustíš to….a ono to funguje. Přijde obrovský pocit úlevy a radosti a nadšení. 

## ✅ Prachy!

Ano, v IT jsou prachy a lidé, kteří se naučí IT dobře jsou drazí a dostávají za svoji práci luxusní platy. Nejvíce peněz je stabilně v korporátech ve finančnictví, pracovním trhem ale hýbe to, co je v IT zrovna populární.

## Shrnutí

- IT má spoustu unikátních výhod ale i nevýhod oproti ostatním oborům
- Největší výhodou je, že pro start v IT stačí počítač, vše ostatní je zdarma a začít lze okamžitě