---
draft: false
title: Diagnostika
weight: 311
description: Co to pro běžného ajťáka znamená zabývat se diagnostikou v počítačích
---

Čas od času se stane, že některá komponenta v PC přestane fungovat nebo je vadná už z výroby.

Přestože by řadu závad nejspíš dokázal šikovný elektrotechnik s pájkou opravit, IT firmy elektrotechniky nezaměstnávají protože je vždy ekonomičtější danou komponentu jednoduše vyhodit a nahradit novou.

U opravdu velkých IT firem se často vyhazuje celý počítač protože je levnější rychle zapojit do provozu celé a funkční zařízení než se zabývat opravou/diagnostikou starého. 

Chybějící/rozbité zařízení způsobuje větší ztráty, než nákup celého nového a správně fungujícího zařízení.

Běžný ajťák by se neměl s jakoukoliv nefunkční komponentou trápit. Diagnostika probíhá metodou pokus omyl. Odpojujte/zapojujete jednotlivé komponenty dokud nezjistíte, která je problémová.

Jakmile to zjistíte, hodíte ji do koše (nebo dáte k reklamaci) a koupíte novou. 

Tento problém budete z pozice běžného ajťáka řešit pouze u svých osobních počítačů. V rámci zaměstnání u jakékoliv firmy je toto většinou v režii administrátora nebo někoho z oddělení infrastruktury, kde to budou řešit stejně. Jakmile zjistí vadnou komponentu, vyhodí ji a nahradí novou, případně nahradí celé zařízení za nové.