---
draft: false
title: Specifika IT oboru
weight: 3
params:
  chapter: 3
---

## IT se rychle mění

Medicína studuje lidské tělo a jak člověka vyléčit. Znalosti medicíny lze prohlubovat, v čase se mění a zlepšují postupy léčby, nikdy se ale nemůže stát, že se v celé lidské populaci během několika měsíců/roků úplně změní nějaký podstatný detail, například že kosti místo vápníku nyní obsahují titan a podobně. Kdyby se to dělo, lékaři by se museli neustále učit něco nového o anatomii lidí ale i o jejich léčbě.

Taková rychlost změn je realita v IT. Neplatí to 100% všude – některé věci se už nejspíš nezmění ale to pouze jen proto, že už je používají všichni na světě, žádný jiný důvod pro to neexistuje. Neexistuje žádná autorita, která by říkala, co je správné, co se používat má a co nemá, kterou by všichni poslouchali.

<div style="background-image: linear-gradient(135deg,rgb(255,245,203) 0%,rgb(182,227,212) 50%,rgb(51,167,181) 100%);padding:1em;">

U technologií jako je TCP/IPv4 nebo x86 je velmi nepravděpodobné, že budou něčím nahrazeny. Jsou tu s námi už desítky let. Na TCP/IPv4 stojí celý internet, na x86 téměř každý počítač a notebook (Telefony ale ne).

Dále máte technologii jako jQuery. Kdysi (2013) jeden z nejpopulárnějších nástrojů pro tvorbu webů, dnes (2023) už upadá do zapomnění, je nahrazován jinými technologiemi a nové projekty už jej nepoužívají. 

</div>

## IT je anarchistický obor

Mezinárodně uznávanou autoritou v medicíně je WHO – Světová zdravotnická organizace. Dalšími autoritami jsou ministerstva zdravotnictví, nemocnice a medicínské vysoké školy a fakulty.

IT je obor, kde žádná autorita nehraje moc velkou roli. Velké IT autority jsou mezinárodní korporáty i neziskové organizace, které vymýšlejí standardy a normy jak mají nějaké technologie fungovat, jako např. IEEE, ISO, Unicode, W3C a podobně. Reálně ale žádná organizace nemá v IT žádnou kontrolu nad nikým/nad ničím.

<div style="background-image: linear-gradient(135deg,rgb(255,245,203) 0%,rgb(182,227,212) 50%,rgb(51,167,181) 100%);padding:1em;">

Příkladem „IT autority“ je organizace W3C, která standardizuje technologie, na kterých funguje internet. Reálně jsou tyto technologie implementované prohlížečem (např. Firefox, Chrome, Edge, Safari, Opera…) kterých existuje celá řada.

Z pohledu uživatele dnes už není tak časté, že nějaký web funguje v jednom prohlížeči a v jiném ne. Z pohledu ajťáka co tvoří weby si musíte dát pozor na spoustu drobností, které mohou mezi prohlížeči fungovat jinak a jsou jinak podporované.

</div>

## IT je kapitalistický obor

eníze hýbají světem a IT není žádná výjimka. Současnými (2023) giganty IT jsou Microsoft, Google a Amazon a kdokoliv kdo se vrhne do IT se velmi pravděpodobně setká s technologií která pochází od jednoho z těchto tří gigantů.

Slavných IT firem je celá řada a spoustu z nich pochází i z ČR.

Přesto se nenechte „kapitalismem“ v IT odradit. Velkým hráčům už dávno došlo, že v IT je celkem nekompromisní „svobodná“ konkurence a uvědomují si, že popularita nějaké technologie je určena její přístupností. To je obrovský faktor. Pokud se chci naučit programovat, mám na výběr mezi mnoha programovacími jazyky a technologiemi. Pokud nějaká technologie vyžaduje peníze, je větší šance, že sáhnu po nějaké jiné variantě která je zdarma.

Nenechte se ale moc omámit nějakým „dobromylstvím“ gigantů v IT, je to čistý pragmatismus. Každá IT firma, stejně jako jakákoliv jiná velká firma, usiluje o monopol a jakmile jej dosáhne, začne tohoto postavení zneužívat.

<div style="background-image:linear-gradient(135deg,rgb(238,238,238) 0%,rgb(169,184,195) 100%);padding:1em">

Příklady zneužití monopolu od největších IT společností (v angličtině). Není vůbec těžké to dohledat.

- **Microsoft**: [United States v. Microsoft Corp.](https://en.wikipedia.org/wiki/United_States_v._Microsoft_Corp.), [Wikipedia, Embrace, extend, and extinguish](https://en.wikipedia.org/wiki/Embrace,_extend,_and_extinguish)
- **Google**: [(2) Youtube has started to artificially slow down video load times if you use Firefox. Spoofing Chrome magically makes this problem go away](https://www.reddit.com/r/youtube/comments/17z8hsz/youtube_has_started_to_artificially_slow_down/), (DOJ Lawsuit: Google Abuses Its Monopoly Power Over Search : NPR)[https://www.npr.org/2020/10/20/925736276/google-abuses-its-monopoly-power-over-search-justice-department-says-in-lawsuit]
- **Amazon**: (FTC Sues Amazon for Illegally Maintaining Monopoly Power)[https://www.ftc.gov/news-events/news/press-releases/2023/09/ftc-sues-amazon-illegally-maintaining-monopoly-power]
- **Více společností**: (Apple, Google, Facebook and Amazon abused monopoly power, House report says)[https://www.cnet.com/tech/mobile/apple-google-facebook-and-amazon-abused-monopoly-power-house-report-says/]
</div>

---

Z tohoto důvodu má část profesionálních ajťáků v oboru odpor k jakýmkoliv technologiím, které byly vytvořeny nějakou obchodní společností. Podle mého názoru to už není tolik opodstatněné jako kdysi díky existenci velkého množství různých licenčních modelů (o tom budu v jedné kapitole psát).

## IT je svobodný obor

Velikým tématem v IT je svodoba a otevřenost softwaru, protože spousta velmi sofistikovaného softwaru pro ajťáky je napsaná/distribuovaná úplně zdarma. Často se svobodnou licencí, bez nároku na autorský poplatek či jakékoliv platby a to i pro komerční účely tzn. daný software/technologii mohu použít úplně zdarma i pro to, abych mohl vydělávat peníze a aniž bych musel komukoliv cokoliv dlužit. Autoři jsou dobrovolníci všude možně po světě, kteří na kódu pracují bez nároku za honorář.

Svoboda a otevřenost softwaru je v IT hodně citlivé téma. Technologie přímo pro ajťáky jsou většinou nejenom úplně zdarma, jde i o otevřený software, ve kterém se každý může stát dobrovolníkem a přispět svoji prací pro jeho rozvoj.

Vtipné je, že i velkým IT korporátům už dávno došlo, že pokud k tomu nebudou mít stejný přístup tak velmi pravděpodobně jejich technologie zaniknou a žádný ajťák s nimi nebude chtít mít nic společného. Proto je naprosto normální, že nejenom že nabízí software pro ajťáky úplně zdarma, tento software je zároveň otevřený a nabízejí každému možnost na tomto softwaru participovat a stát se dobrovolníkem.

## IT obsahuje stovky podoborů

IT obsahuje obrovské množství témat a každé téma je samostatná oblast s unikátními problémy a přístupy k řešení.

V IT neexistuje žádný pevně uchopitelný „základ“ jako například v matematice nebo fyzice, proto je tak obtížné v IT začínat. Jakmile v IT začnete, okamžitě jste konfrontováni s obrovským množstvím informací z mnoha různých oblastí, které do IT patří.

## Celé IT se naučíte jen díky googlení

Pokud si zajdete ke svému praktikovi a řeknete mu, že jste si „vygooglil“, že ta vaše piha na rameni může být rakovina, váš praktik oprávněně protočí oči a pomyslí si, co za idiota mu to zas vlezlo do ordinace.

V IT je to úplně naopak. Jakmile přijdete za ajťákem říct, že vám něco na počítači nefunguje, tak je na vás ajťák nejdřív apriori nasranej, protože nejste schopni si to sami vygooglit. Toto je pravda i při studiu IT. Všechny zdroje, které potřebujete, najdete na internetu.

![xkcd](https://imgs.xkcd.com/comics/tech_support_cheat_sheet_2x.png)