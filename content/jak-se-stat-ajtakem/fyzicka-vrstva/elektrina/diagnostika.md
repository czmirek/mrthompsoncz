---
draft: false
title: Diagnostika
weight: 226
---

Čas od času může dojít k tomu, že některá komponenta v PC přestane fungovat nebo je vadná už z výroby.

Přestože by řadu závad nejspíš dokázal šikovný elektrotechnik s pájkou opravit, IT firmy elektrotechniky nezaměstnávají protože je vždy ekonomičtější danou komponentu jednoduše vyhodit a nahradit novou.

U opravdu velkých IT firem se často vyhazuje celý počítač jednoduše proto, protože je levnější rychle zapojit do provozu celé a funkční zařízení než se zabývat opravou/diagnostikou starého. Jinými slovy, větší IT firmy mají spočítané, že chybějící výpočetní kapacita jim každou vteřinou způsobuje větší ztráty, než nákup celého nového zařízení.

Běžný ajťák v mém pojetí by se neměl s jakoukoliv nefunkční komponentou moc dlouho trápit. Zjištění, která komponenta je vadná probíhá metodou pokus omyl; postupně odpojujete/zapojujete jednotlivé komponenty dokud nezjistíte, která je problémové.

Jakmile to zjistíte, hodíte ji do koše a koupíte novou. Tento problém budete z pozice běžného ajťáka řešit pouze u svých osobních počítačů. V rámci zaměstnání u jakékoliv firmy je toto většinou v režii administrátora nebo někoho z oddělení infrastruktury, kde to budou řešit stejně: jakmile zjistí vadnou komponentu, vyhodí ji a nahradí novou, případně nahradí celé zařízení za nové.