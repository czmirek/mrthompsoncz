---
draft: false
title: Základy
weight: 210
---

## Hardware a software

Těmto pojmům v dnešní době rozumí už děti v prvním stupni základní školy.

- **Hardware** = fyzické „železo“. Je to pojmenování pro to, čeho se můžete reálně dotknout. Počítač, procesor, zvuková karta, grafická karta, myš, klávesnice, atd. V angličtině toto slovo má obecnější význam do kterého se vejdou slova jako „nářadí, nástroje, zařízení“
        
- **Periferie** = název pro hardware, který se k počítači připojuje externě tzn. buď přes kabel nebo přes elektromagentické vlny (WiFi, bluetooth atd.). Takže například klávesnice, myš, tiskárna, mikrofon, sluchátka…
    
- **Software** = pojmenování pro cokoliv, kvůli čemu počítače používáme. Aplikace, program, software je jedno a totéž. Windows, Linux, počítačové hry, internetový prohlížeč (Chrome, Firefox, Edge…), Word, Excel, Steam…

## Ajťáci a elektrotechnici

Neexistuje žádná oficiální definice, kdo je „ajťák“ a kdo ne. Moje definice ajťáka je někdo, kdo se nezabývá hardwarem nebo jen velmi málo. Jakmile se něco rozbije, ajťák to vyhodí nebo vymění, vůbec se nezabývá opravou, pokud to není elektrotechnik nebo „hardwérář“.

V tomto návodu se věnuji základům hardwaru, které dle mého názoru musí každý „softwarový“ ajťák znát ale mimo to se více hardwarem do hloubky nezabývám ani ve své běžné praxi.

<div class="note1">

**Zajímavost**: Přestože šikovný elektrotechnik dokáže opravit rychle řadu závad na nějakém fyzickém zařízení velmi rychle a spolehlivě, IT firmy elektrotechniky téměř nikdy nezaměstnávají. Pokud se něco rozbije, vymění se to za nové a s opravami hardwaru se nikdo moc neobtěžuje.

</div>

---

**Shrnutí**

Z tohoto článku jsi zjistil následující:

- Hardware je pojmenování pro fyzická zařízení
- Software je pojmenování pro vše, co se provozuje na fyzických zařízeních
- Ajťákům je zpravidla lhostejná „elektrická“ realita a hardware vůbec neřeší
- IT firmy se neobtěžují s opravami hardwaru a vyměňují celá zařízení protože je to vyjde levněji.
