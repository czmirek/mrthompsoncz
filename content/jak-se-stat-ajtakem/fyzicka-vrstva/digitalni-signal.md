---
draft: false
title: Digitální signál
weight: 230
---

## Informace

Proč se vlastně informačním technologiím říká „informační“.

Tohle je celkem jednoduchá věc, že jo, byť už jsem poznal, že existují lidé, kterým tento koncept dělá problém.

<img src="/jak-se-stat-ajtakem/fyzicka-vrstva/informace.png" width="500" alt="informace">

Karel sděluje nějakou informaci příjemci Frantovi. Karel může říct něco důležitého, něco užitečného, něco neužitečného, něco šíleného. To je nám v tuhle chvíli jedno.

Nic složitýho, že jo.

## Morseovka

Představte si teď, že Karel a Franta mezi sebou nemohou osobně komunikovat. Zároveň neexistují telefony, SMS, internet….píše se rok 1882 a Edison právě vynalezl první stolní lampu.

Karel může kontaktovat Frantu třeba takto.

<img src="/jak-se-stat-ajtakem/fyzicka-vrstva/morseovka.png" width="500" alt="morseovka">

Obrázek nahoře působí jako zhovadilost, že? Karel sice může vypínačem zapnout a zhasnout světlo, které vidí Franta ale nemůže poslat Frantovi vůbec žádnou informaci, **pokud si nedomluví nějaký kód**!

Ten kód může být třeba morseovka. Pokud se oba naučí morseovku, může Karel sdělit Frantovi úplně cokoliv.

Podobným způsobem se můžete dívat na počítač. V úplném základu je počítač zařízení, které uvnitř komunikuje skrz signály. Miliardy signálů, které ale komunikují nějakým dohodnutým kódem. Čtěte dál.

## Digitální signál

Elektrické schéma lampičky je jednoduché.

![Lampicka](/jak-se-stat-ajtakem/fyzicka-vrstva/ellampicka.png)

**Digitální schéma** lampičky je vlastně totéž akorát zjednodušeně:

![Lampicka](/jak-se-stat-ajtakem/fyzicka-vrstva/digitalni_signal.gif)

Všimněte si, že zmizelo úplně vše, co se týká elektřiny: elektrický zdroj, připojení ke zdroji a uzavření obvodu. Zůstal pouze vypínač a žárovka.

Digitální signál je nejmenší možná jednotka informace. Je to úplně ten nejjednodušší možný způsob, jak někomu něco sdělit.

- Buď **je signál** (totéž jako když drátem teče proud)
- Nebo **není signál** (totéž jako když drátem neteče proud)

To samo o sobě nestačí pro komunikaci. Pokud bude Karel náhodně blikat na Frantu jak idiot a blbě se u toho smát tak mu nic moc nesdělí. Můžou se už ale dohodnout na nějakém kódu – třeba na morseovce. 

## Shrnutí

- Digitální signál je nejmenší jednotka informace: buď je signál nebo není signál
- Pro dorozumění se skrz signály je potřeba dohodnout nějaký kód.
- Elektrické schéma nás nezajímá, jsme ajťáci, nejsme elektrotechnici. Zajímavější je pro nás digitální schéma.
