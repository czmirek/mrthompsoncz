---
draft: false
title: Ajták a elektrotechnik
weight: 220
---

V minulém díle jsem řekl, že nás ajťáky moc nezajímá svět elektrotechniky, nicméně neexistuje žádné oficiální rozlišení, co je ještě ajťačení a co je už elektrotechnika.

Záleží na tom, o co vám vlastně jde. 

Chcete programovat roboty? Hrát si s pájkou? Vyrábět nějaké své zařízení? Programovat roboty výrobních linek? Nebo chcete programovat aplikace pro lidi? Chcete dělat weby nebo mobilní aplikace?

Jakmile si v IT oboru vyberete například práci s microcontrollery a integrovanými obvody, potom vstupujete do části oboru, která se více orientuje na hardware. Fyzická zařízení jsou zde stavěna tak, aby s nimi lidé mohli manipulovat, aby z těchto zařízení mohli něco vyrobit.

Jakmile si v IT oboru vyberete práci se softwarem na hotových zařízeních jako jsou obyčejné stolní počítače a notebooky pak vstupujete do části oboru, která se více orientuje na software. Fyzická zařízení orientovaná na software jsou extrémně složitá protože se počítá s tím, že většina uživatelů (včetně ajťáků orientovaných na software) nepotřebuje s komponentami těchto zařízení pracovat napřímo.

Celé si to můžete představit jako škálu, kde vlevo je orientace na hardware a vpravo je orientace na software.

{{< figure align=center width=500 src="/jak-se-stat-ajtakem/fyzicka-vrstva/ajtak-elektro.png" title="Orientace na HW vs SW" >}}

V tomto návodu se soustředím na to, jak se stát ajťákem, který píše software. Na tom obrázku by se tedy tento návod dal zařadit úplně vpravo.

## Shrnutí

- Elektrotechnik je orientovaný na hardware a práci s pájkou
- Ajťák je orientovaný na software a práci na hotovém zařízení --- na to se zaměřuje tento návod
- Celý IT obor se pohybuje na škále mezi orientací na hardware a na software