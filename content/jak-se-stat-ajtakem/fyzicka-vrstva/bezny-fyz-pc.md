---
draft: false
title: Běžný fyzický počítač
weight: 210
---

Neexistuje žádná přesná definice toho, co ještě je a co už není fyzický počítač a už vůbec ne, co je "běžný" počítač.

Za běžné počítače považuji zařízení, na kterých běží software, který vytvořil [běžný ajťák]({{< ref "../uvod-do-it/bezny-ajtak" >}} "Běžný ajťák"). To znamená jakékoliv počíače, na kterých běží **běžný** operační systém (k těm se dostaneme později).

Mezi taková zařízení patří:

- stolní počítače
- notebooky
- moderní telefony/tablety s operačním systémem (Android nebo iOS)
- servery

Nicméně z pohledu běžného ajťáka je nám docela jedno, o jaký typ fyzického zařízení jde. Nám totiž záleží jen na tom, jestli na daném zařízení běží nějaký **běžný operační systém** (zkráceně OS).

## Co není běžný počítač

Běžného ajťáka obvykle nezajímá počítač, na kterém není nainstalovaný běžný OS nebo počítač, na kterém není nainstalovaný žádný OS.

Jde hlavně o zařízení, která jsou součástí jiných větších celků a nejsou určeny pro *běžný software*. Mezi taková zařízení patří například:

- **řídící jednotky**
  - k autům, k robotům, k letadlům, k raketám země-vzduch...
  - tyto "počítače" buď nemají žádný operační systém nebo jejich OS je velice specializovaný

- **programovatelné čipy**
  - slouží pro stavbu zařízení např. pro "chytrou domácnost".
  - většinou neobsahují žádný operační systém

- **jakýkoliv počítač bez operačního systému**
  - Běžný ajťák pracuje na úrovni operačního systému.

- **jakýkoliv počítač s nestandartním operačním systémem**
  - existuje celá řada operačních systémů, dnešní svět IT se však točí hlavně okolo Linuxových OS, Windows a Apple.